Ludzie pokazywali ją sobie palcami, a małe dzieci wydymały policzki i naśladowały jej chód. James bardzo ją kochał, ale kiedy próbowała zabrać go dokądś ze sobą, zawsze znajdował jakąś wymówkę.- Wczoraj przebiegłam pięć mil - oznajmiła Samanta. -Dwa okrążenia wokół matki Jamesa. James oderwał wzrok od podręcznika.- Moje uznanie, Samanta. To było nawet śmieszniejsze niż za pierwszym, drugim i trzecim razem, kiedy to mówiłaś. James należał do najtwardszych pierwszoklasistów. Każdy chłopiec, który ośmieliłby się drwić z jego mamy, zarobiłby w twarz. Ale co począć z dziewczyną? Na następnej lekcji po prostu usiądzie tak daleko od Samanty, jak tylko się da.- Twoja matka jest tak tłusta...Tego już było za wiele. James zerwał się, przewracając stołek.- O co ci chodzi, Samanta?!W sali zrobiło się cicho. Wszystkie oczy bacznie śledziły rozwój wydarzeń.- Co z tobą, James? - Samanta uśmiechnęła się słodko.- Nie znasz się na żartach?-Jamesie Choke, proszę podnieść stołek i wracać do pracy! - krzyknęła panna Voolt.-Jeszcze jedno słowo, Samanta, a mówię ci... - Cięte riposty nie były specjalnością Jamesa. - Mówię ci, że...Samanta zachichotała.- Co zrobisz, James? Pójdziesz do domu i przytulisz się do wielkiej, tłustej mamuśki? James nagle zapragnął zetrzeć ten drwiący uśmieszek z buźki Samanty. Złapał ją, uniósł ze stołka i rzucił na ścianę, a potem odwrócił gwałtownym szarpnięciem, by spojrzeć jej w oczy. Zamarł z przerażenia. Twarz dziewczyny była umazana krwią. Na policzku widniało długie rozcięcie w miejscu, gdzie skórę rozorał sterczący ze ściany gwóźdź. James cofnął się przerażony. Samanta podłożyła dłonie pod kapiącą krew i zaniosła się głośnym szlochem.-Jamesie Choke! Narobiłeś sobie poważnych kłopotów!- krzyknęła panna Voolt. Nie było ucznia, który w tej chwili siedziałby cicho. James nie umiał stawić czoła konsekwencjom swojego czynu. Nikt nie uwierzy, że to był wypadek. Zgarnął torbę i szybkim krokiem ruszył do drzwi. Panna Voolt złapała go za bluzę.- Dokąd to?- Z drogi! Pchnął nauczycielkę, nie zwalniając kroku. Runęła na plecy, wymachując bezradnie kończynami niczym wielki, odwrócony na grzbiet żuk. James trzasnął drzwiami klasy i pobiegł korytarzem. Brama szkoły była zamknięta, ale wymknął się przez ogrodzenie parkingu dla nauczycieli.*Maszerował energicznym krokiem, mamrocząc pod nosem przekleństwa. Gniew ustępował miejsca przerażeniu, w miarę jak do Jamesa docierało, że oto wpadł w najgłębsze bagno swojego życia. Za kilka tygodni skończy dwanaście lat. Zastanawiał się, czy dożyje tych urodzin. Mama go zabije. Z całą pewnością zostanie zawieszony w prawa chucznia. Wiedział, że sprawa jest wystarczająco paskudna, by wyrzucono go ze szkoły. Kiedy dotarł do małego placu zabaw niedaleko bloku, w którym mieszkał, było mu niedobrze ze zdenerwowania. spojrzał na zegarek. Jeśli wróci do domu tak wcześnie, mama zorientuje się, że coś jest nie tak. Mógłby poczekać w pobliskim barze, ale nie miał drobnych nawet na herbatę.
